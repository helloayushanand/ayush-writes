---
title: "ये जो घाव लेकर सदियों से बैठे हुए हो -TW"
date: "2023-01-01"
slug: "ghav"
---

ये जो घाव लेकर सदियों से बैठे हुए हो
मुंह मोड़ कर कोने में,
ये जो दूर फेंक रहे हो मरहम को
ये जो आंख झुका कर ताक रहे हो अंधेरे को
ये जो नोच रहे हो चमरे को
बड़ी बड़ी नाखूनों से
ये जो काट रहे हो अपनी उंगलियां
एक एक करके
ये जो हंस रहे हो ठहाके लगाकर
ये जो रौंद रहे हो अपना शरीर
अपनी जूती के नीचे
जिसके कील धंस चुके हैं
तुम्हारी आंतों तक,
ये जो खून बह रहा है तुम्हारे मुंह से
ये जो हड्डी गल रहा है पैरों से
ये जो धरती फट रही है तुम्हारे पैरों तले
ये जो गगन दहाड़ रहा है तुम पर
ये जो तूफान किवाड़ी के बाहर बैठा हुआ है
तुम्हारे उठने के इंतजार में
ये जो कमरा जल रहा है भभक भभक कर
ये जो लौ उठ रहा है तुम्हारे भीतर से
ये जो पीड़ा तुम सहते जा रहे हो
इसे कब रोकोगे?

कब तक बैठे रहोगे
यूं सुनसान आवारा गली में
कब तक सहते रहोगे सबकुछ चुपचाप
बिना कोई आवाज किए
कब तक सर झुकाए रहोगे
अपने राक्षस के आगे
कब तक सर झुकाए रहोगे
खुद के आगे।

उठो, जागो, लड़ो, मारो, मरो।
उठो, जागो, लड़ो, मारो, मरो।
उठाओ तलवार और गदा
कुचल दो अपना शरीर
अपना जांघ, अपना पैर, अपना सर
अपनी आंखें और
अपना चेहरा।
जला दो एक एक कतरा लहू
जो बह रहा है सीने में
जला दो हर वो स्वप्न जो देखा था कभी
जला दो उम्मीद
जला दो शक्ति
जला दो क्रोध।

निकालो तलवार और गदा
और तोड़ दो घर के सारे शीशे
फोड़ दो सारे गमले
सारे बर्तन।
शीशों के टुकड़ों से काटो
शरीर के हर कोने की नसें
और बन जाओ खून का फव्वारा
जिसे पी कर विश्व के
सारे गिद्ध शांत हो जाए।

उठाओ तलवार और गदा
और काटो सबसे पहले अपना पैर,
फिर हाथ
फिर गला
फिर आंखें
और अंत में दिल।
मसल दो दिल के चारों टुकड़ों को
धड़कने बंद होने तक।
उनके बंद हो जाने के बाद
रुको नहीं
निकालो अपने फेफरों को
और चलाओ चाकू अनगिनत बार।
एक के बाद एक
एक के बाद एक
तब तक जब तक वो संसार से
एक बूंद भी हवा लेने के लायक न बचे।

निकालो अपना मस्तिष्क अपने खोपड़ी में से,
रखो उसे जमीन पर बड़े प्यार से
एक एक कर अलग करो सारी नसें
निकालो तलवार और गदा
और एक हथौड़ा
और फोड़ों खोपड़ी
इतने टुकड़ों में जिसे चीटियां भी नही गिन पाए,
घुसाओ तलवार मस्तिष्क के अंदर
बहने दो रक्त को
महसूस करो दर्द को
नए दर्द को
जो अलग है
महसूस करो अंत को
जो आने वाला है
अंत, सभी पीड़ाओं का अंत
दर्द का अंत
लाखों दबाई गई चीखों का अंत
नहीं निकले आंसुओं का अंत
रोने का अंत
बिलखने का अंत
दर्द का अंत
दर्द का अंत
दर्द का अंत
दर्द का अंत।

महसूस करो।
मित्र,
महसूस करो।
उठाओ तलवार और गदा
और महसूस करो।
कमरे के कोने में बैठ
लगाओ ठहाके
महसूस करो
ठहाकों को।
उनके पीछे दबी आंसुओं को।
महसूस करो खुद के मरने को
खुद को मारने को
इस पवित्र आत्महत्या को
या फिर आत्म संहार को।
महसूस करो
मृत्यु को
जो सामने बैठी है
इस इंतजार में
कि कब बहेगा मस्तिष्क से आखिरी लहू
और कब होगे तुम मुक्त
इन सबसे।
महसूस करो
अपनी इस मनोस्थिति को
इस आत्म संहार करने की लालसा को
महसूस करो।

और सब खत्म हो जाने के बाद
धीरे से उठो
साफ करो रक्त का हर एक बूंद
अपने बदन के हर कोने से
वापस जोड़ो हर एक अंग को
मस्तिष्क को,
जोड़ो टूटे हुए शीशों को
देखो अपना प्रतिबिंब
उन शीशों के टुकड़ों से बने दर्पण में
और प्रतिबिंब को देख कर मुस्कुराओ
लंबी सांस लो
बस्ता उठाओ, टिफिन रखो,
जूते पहनो
और वापस से ऑटो पकड़ कर
अपने काम पर जाओ,
अपने काम पर जाओ।
