---
title: "मेहमान आने वाले हैं"
date: "2023-09-07"
slug: "mehman"
context: "The preps of gov which happened before G20 meet"
---

Context - The preps of gov which happened before G20 meet

सुनो सुनो
मेहमान आने वाले है।

चारों ओर शोर है
हर गली में भोर है
विजय पताका जगमाता
चल रहा हर ओर है
क्योंकि
मेहमान आने वाले है।

राजा की तस्वीरों से सजा सारा धाम है
स्वागत के लिए सोने के फूलों का इंतजाम है
चमक रहा है शहर सारा
नाच रहे मोर हैं
क्योंकि
मेहमान आने वाले है।

ना दिख रहे गोबर कहीं
बंद सारे नाले हैं
ढकी है सारी झुग्गियां
झुग्गियों पे ताले है
चल रहा है काम सारा
झोपड़ियों को रहे वो तोर हैं
क्योंकि
मेहमान आने वाले है।

हजारों घर टूट गए
कहीं न कोई जिक्र है
अखबार सारे चुप है
और राजा बेफिक्र है
लाखों के आंसुओं से
सजी आज ये रोड है
जिसपर
मेहमान आने वाले है।

सड़को पर ना दिख रहे कुत्ते कही
ना गाय है न भैंस है
गाड़ियां पर गाड़ियां
जानवरों से लैस है
शहरो से बाहर जाकर
उनके घर से कई दूर
रहे वो जानवरों को छोड़ हैं
क्योंकि
मेहमान आने वाले हैं।

चारों ओर उल्लास है
नहीं कोई हताश है
चांदी की थालियां
और सोने का ग्लास है
पर शहर के बीचों बीच
ईंटो के मलबे पर बैठ
पता नहीं क्यों
रो रही एक चकोर है
क्योंकि
मेहमान आने वाले है।

सुनो सुनो
मेहमान आने वाले हैं।

आयुष
