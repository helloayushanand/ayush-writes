---
title: "मेरे जाने के बाद"
date: "2022-12-09"
slug: "mere-jaane-ke-baad"
---

मेरे जाने के बाद मत सजों

के रखना मुझे अपनी स्मृतियों में।

ना ही पढ़ना मेरी लिखी कविताएं

या लेख,

मत ढूंढना मुझे कॉलेज की लाइब्रेरी में

या लाइब्रेरी के सबसे कोने में

रखी हुई किताबों में।

या फिर मेरे दोस्तों की बातों में

या मां की आंखों में।

क्योंकि मैं नहीं बनना चाहता किसी की याद

या उनसे जुड़ा कोई एहसास,

मैं भुला दिया जाना चाहता हूं

बिना किसी शोर शराबे के

उसी प्रकार जिस प्रकार

दो रेल यात्री भुला देते हैं

एक दूसरे को

स्टेशन पर उतरने के बाद।

Ayush
